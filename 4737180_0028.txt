22

ditus ·novos introducit deos ac religionem labefactat. Quos—
nam deos? An nimirum illud, quod de Socrate accepimus
quodque ab ipso in libris Socraticorum saepe dicitur, esse
divinum quiddam, quod ὃαιμόνιονθ) appellat, cui semper
paruerit nunquam impellenti, saepe revocanti? (Cic, de
divin. Ι, 54, 112.) Minime vero. In omni enim comoedia
nulla hujus divini numinis fit mentio. Attamen Socrates
’ Strepsiadi dicenti »μισθὸν ὀμοῦμαί σοι καταθήσειν τοὺς
θεούς, 246“ respondet: ποίους θεοὺς ὀμεῖ σύ; πρῶτον γὰρ
θεοὶ ἡμῖν νόμισμ’ οὐκ ἔστι, quibus verbis se deos venerari,
per quos homines jurare soleant, negat. Paulo post sua
numina esse nubes (252), aerem (264), aethera (265) declarat.
Etenim jam inde a Thalete usque ad Socratem per totam
Graeciam exstiterunt, qui sublata prisca religione aut uni-
versam mentem mundi, a qua omnia effecta essent, statuerent,
aut concretos illos atque individuos deos Homericos allegorice
interpretarentur. Quo factum est, ut crassum, qui vocatur,
polytheismum aspernati aut ad ipsius naturae vires, e quibus
universum manavisset, spectarent et in physicorum studia
se abderent, aut ad veram et genuinam unius Dei ideam,
a quo mundus. creatus esset, accederent. Atque in his So-
cratem quidem constat purissimam de Deo opinionem cogi-
tatione-sibi effinxisse. Quare cave, ne, quod eumphysicis
deditum esse poeta dicit, illo crimine Socratem peti existimes.
Narrat quidem in Platonis Phaedone (96 A. seqq.) se ado-
lescentulum mirum in modum ei sapientiae, quam περὶ φύσεως,
ἱστορίαν vocarent, indulsisse, ita ut physicorum opiniones
dissensionesque cognoverit, tamen illum unquam physica
discipulis tradidisse multum abest ut probabile sit. Diogenes
enim Laertius Socratem, cum perspexisset τὴν φυσικὴν
θεωρίαν μηδὲν εἶναι πρὸς ἡμᾶς, ad philosophiam moralem
se convertisse memoriae prodidit. Atque idem confirmant
Plato Xenophonque, cum non solum uterque praeceptorem
ab ejusmodi studiis omnino abhorruisse commemorat, sed.

⁸) De daemonio vide excursum Breitenbachii in Xen.Mem.cd.IV.

