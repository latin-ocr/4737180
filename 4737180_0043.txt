37

praedicat, scilicet eo consilio usus, ut rei praesentis rationem
habeat festumque diem laudibus celebret; qui versus cum
aptissime cohaereant cum cantico chori (antistropha 299--313),
etiam·str0pham (275—290) in iisdem laudibus versatam e
primis Nubibus in secundas manavisse efficitur. Ambo chori
in secunda recensione servari poterant, quod poeta non Le-
naeis, in alicujus fortassis pagi theatro, sed proximi anni
vernis Dionysiis Nubes retractatas iterum populo praebiturus
erat, „videlicet ut· ignominiam coram peregrinis acceptam
praesentibus peregrinis aboleret.“

Venio nunc ad locum quendam (v. 411— 435), in quo
ambae conformationes tam male confusae perturbataeque sunt,
ut colloquii perpetuitas plane sublata sit. Etenim oum
Strepsiades‚ unde fulmen exoriatur, qui novi. dei sint, per-
spexerit, Nubes grandiloquis verbis eum alloquuntur ac polli-
centur, si assidue in rerum naturalium cognitionem percipien-
dam insisteret nec animo oculisque a proposito unquam aversis
omnes labores, aerumnas, inopias libenter ferret, 'ipsum et
in contionibus et in actionibus semper superiorem discessurum
esse. Qua re audita laetari senex seque, quantum in se
esset, promptissime promittere facturum3 quin etiam in cor-
pore suo cudi pati paratus est. Versu autem 423-426 de
diis e natura receptis disputare pergit, quod colloquium v.
411 interruperat, et cum Strepsiades novos illos deos promp-
tissimo animo agnoverit, Nubes quaerere ex illo, quid dis-
cere velit, permirum mihi videtur. Vilissima, inquit, res
est: facite, ut omnibus Graecis decem stadiis eloquentia
praestem. Quid? optatum illud. impetrabitne a deabus Stre-
psiades? Immo ne vult quidem,· quod daturae sunt; tantum
enim abest, ut ad populum rogationes ferre easque valere
velit, ut legibus contorquendis, quomodo e creditorum insidiis
et vexationibus evasurus sit, discere cupiat. Ne hic quidem
‚duas fabulae conformationes esse difficile est intellectu3 nam
transponendi sunt inter se 412—422 ac 423-426, ita ut
versum 411 subsequantur 423 -- 426, hos 412—422; versus
*427—434, prioribus Nubibus abjudicandi sint. Nam sicuti

