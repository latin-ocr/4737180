9

patriam defendissent Graeciamque ab interitu vindicassent,
populus laudis fortitudinisque sibi conscius spiritus sumere
coepit nec diutius se civitatis primoribus inferiorem esse passus
est, ut Aristides temporibus cedens legibus caveret, ut civi-
bus omnibus omnes magistratus paterent. Quae cum ita
essent, neque, quod populi potentia magis magisque firma-
batur, mirum nobis videtur et temporibus usque eo neces—
sarium, ut, quicunque in rei publicae administratione florere
vellet, popularem auram captaret. Itaque si quis in re¹
publica vir liberalitate populum sibi devincire recusavit,
fieri nullo modo potuit, quin aequalium studia complecteretur
eaque teneret, et Pericles, qua erat prudentia, facillime, quo-
modo civ-ium animos sibi obligaret, quum perspexisset, sti-
pendiis et ⁴iudicium exercentium et ludos spectantium insti-
tutis populum locupletavit. J am si a nobis explicatum est,
quae res ejusmodi fuerint, ut Atheniensis commodam ac
jucundam agerent vitam, non difficile erit ad intelligendum,
quid causae fuerit, quod non ita multo post magnos spiritus
sumerent et insolentia quasi exsultantes instar tyrannorum
dominationem tractarent. Adde quod fieri non poterat, quin
mores Atheniensium ipso principatu, quem tam brevi tempore
adepti essent, vehementer depravarentur. Gessit enim ex
eis inflammatus ille pro patria pugnandi ardor, quo impen-
dente sibi periculo floruerant, et ad virtutem militarem
segniores esse coeperunt, et cum postea omni studio ad res
maritimas incumberent studiumque mercaturae agendae auge-
retur, opibus ac re· abundare cives coeperunt,¹ quo fiebat, ut
molles luxuriosi avari existerent, ut nemo esset, quin rem
publicam magis privato commodo, quam communi saluti ad-
ministraret. -Inde evenit, ut postquam et voluptatis et
pecuniae cupiditas, teterrima vitia, Atheniensium mores
corruperunt, civitatis omni honestate atque amicitia destitutae
fundamenta 'labarent atque titubarent. Quam labem contemptio
religionis consecuta est. Quae Homerus Hesiodusque de
diis carminibus vaticinati erant illius aetatis moribus accom-
modata, huio recentiori hominum generi non jam probabantur,

