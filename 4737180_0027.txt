21

verbis profiterentur, sese opposuisse.“ Etenim quanquam
artem dialecticam se docere negabat, tamen, quotiescunque
cum discipulis disputabat, eam ingressus est rationem, ut
„brevibus interrogationibus et responsionibus uteretur et
rebus singulis insisteret, nec ulterius procederet, nisi con-
cessis et perspectis iis, quae antecederent, rejectis contra
iis, quae rebus concessis repugnarent, atque ita e rebus con-
cessis ad exitum perveniret.“ Tali docendi ratione discipuli
quin diserti ac facundi existerent et interdum facundia
parta abuterentur, nemo dubitavit nec dubitabit unquam.
Ejus rei documentum ex Alcibiade capere nobis licet, qui
Periclem percontando respondendo convincendo in summas
angustias compellit diffisumque, se ex eo certaminis dis-
crimine victorem discessurum esse, cogit, ut dicat: καὶ ἡμεῖς,
τηλικοῦτοι ὄντες, δεινοὶ τὰ τοιαῦτα ἦμεν· τοιαῦτα γὰρ καὶ
ἐμελετῶμεν καὶ ἐσοφιζόμεθα, οἷά περ καὶ σὺ νῦν ἐμοὶ δοκεῖς
μελετᾶν (Mem. Ι, 2, 46). Sed Socrates tantum abfuit, ut
discipulos subrostranos, veteratores, nebulones, litigiosos
(roues d'eloquence, vrais claquets, fines fleurs, ut ait De-
schanel, 128> reddere conaretur, ut summo cum luctu aequales
videret, quae erat ratio-atque inclinatio illorum temporum,
quod supra jam exposuimuS, ut in lites agendas ruerent ac
fallacibus dicendi artibus (208, 728, 792, 943, 1172), ut
injusta causa justa fieret superior, impetrare studerent. (cf.
Mem. ΙΙΙ, 5, 16.) Quae cum ita sint, Aristophanes serio
neque illud Socrati, proinde quasi illius cnlpae affinis sit,
exprobraverit neque nos adducet, ut credamuS, Socratem arti
metricae, rhythmicae, grammaticae (τῇ ὀρθοεπείᾳ) operam
dedisse (642, 647, 663), quarum in studium ille nunquam
incubuit. His criminibus Socratem ad sophistas, quales erant
Prodicus, Protagoras, Hippias, qui iis temporibus Athenis
ejusmodi studiis floruerunt, aggregari verisimillimum est
(plura invenies apud Grothium, de Socrate Aristophanis,
Trajecti ad Rhenum, 1833, pag. 126-139).

Sequitur tertium crimen, quod maximum est, Socrati
datum. Socrates vanis sophistarum de dis opinionibus de-

