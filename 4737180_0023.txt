517

braticus ille ludimagister atque· ineptiis deditissimus, qualem
Socratem in primis Nubibus habemus, in secundis scholae
imperium Sermoni J usto atque Injusto cederet ac postremo
consilio fabulae prorsus commutato seponeretur, unde effectum
est, ut Aristophanes aut novae operae mole oppressus aut
postea Socrate familiarissime usus omnino comoediae retrac-
tandae consilium abjiceret.

Jam restat, ut animum ad illud attendamus, quod So-
crates postea tantum abest, ut poetae infensus iratusque fuerit,
ut etiam eum eo amicitiam junxerit et convivatus sit (Plat.
Symp). Verum quidem est, Platonem maximeque Xeno-
phontem falsam temereque de praeceptore dilectissimo con-
ceptam opinionem, quae ea re aucta esset, quod nonnulli ejus
discipulorum, Alcibiades, Critias, Theramenes, patriae summam
intulissent calamitatem, et ipse Lacedaemoniorum instituta
praeter cetera amare existimaretur (216), scriptis esse
minuendam censuisse, eundemque Xenophontem primis duobus
Memorabilium capitibus in diluendis criminibus Socrati ob-
jectis magnam operam posuisse, nec tamen apud Xenophontem
usquam Aristophanis mentio fit, nec apud Platonem signifi-
catur nisi leviter in Apol. 19 O.: ταῦτα γὰρ ἑωρᾶτε καὶ
αὐτοὶ ὲν τῇ Ἀριστοφάνους κωμῳδίᾳ, Σωκράτη τινὰ ἐκεῖ
περφφερόμενον, φάσκοντα τε ἀεροβατᾶν καὶ ἄλλην πολλὴν
φλυαρίαν φλυαροῦντα, ὧν ἐγὼ οὐδὲν οὔτε μέγα οὔτε σμικρὸν
πέρι ἐπαΐω quibus ex verbis nihil colligere nobis licet aliud,
quam quod conquerendo affert, Aristophanis fabula falsos
de Socrate adjutos esse rumores, quin etiam de Platone
. memoriae proditum est ipsum in poetae admirationem con-
versum eumque in dialogis componendis imitatum esse.
(Olympiod. vit. Plat.)

Dixi de Aristophanis consili03 nunc de Socratis persona
apud illum quaeramus. Jam proposuimus Aristophanem in
fabula Socratis imaginem expressisse, quae similitudinem
quandam haberet cum vero germanoque, nam praeterquam
quod ejus philosophandi docendique rationem (ἡ ἐπαγωγή,

2

