24

bicae operam navabant (Schol.). In ejusmodi nebulonum
et planorum numerum referendi sunt ii, qui a poeta μετεω-
ρολέσχαι, μετεωροφένακες, μετεωροσοφισταί, ἆερολέσχαι,
ἀδολέσχαι appellantur. De Gorgia eodem, qui, de qua quis-
que re audire vellet‚²⁰') docere se posse profitebatur, etiam
memoriae proditum ''est, eum pallio purpureo indutum et ’
calceis aureis in publicum prodisse (Deuschle‚ Einleit. pag. 3.);
uam ut ingenium et oratio, ita habitus et cultus; studiose
vestimentorum ornatum sectabantur et specie, lauti bellique
videri'studebant, ut magnificentia ac splendore oculos animos-
que discentium delenirent. In eo numero dubium esse non
potest, quin fuerint, qui doctrinis suis civitati maximae
essent perniciei, et pristina erga deos et parentes reverentia
ex animis evulsa, novis diis inductis, mores juvenum ita
depravarent, ut ad summam nequitiam adducti saepius con-
troversiis domesticis implicarentur ac nova sophistarum in-
stitutione ac doctrina commoti parentibus meliores sibi visi
tantos spiritus sumerent, ut omnem in suos pietatem ab·
jicerent. Nonne poeta v, 844 talia strictim designat, cum
Strepsiadem a filio male mulcatum fingit et Phidippidem
dicentem fas esse etiam matrem vapulare? Certe3 etenim
Xenophon quoque istud crimen, quod haec parentium male
tractandorum ratio e Socratis disciplina orta sit, propulsat,
negans Socratem docuisse patrem a filio, ac ne insania quidem
captum verberibus percuti licere; docuisse, ὡς τὸν ἀμαθέσ-
τερον ὑπὸ τοῦ σοφωτέρου νόμιμον εἴη &abactam (Xen.
Mem. 1, 2, 50).

Quaecunque de vanis talium rerum studiis dixi, non
in Socratem, sed in sophistas quadrant. Socrates enim
semper in vitae luce atque homiuum celebritate versabatur
neque ullum diem praetermittebat, quin discipulos ad pietatem
erga deos parentesque, ad justitiam, temperantiam, aliasque
quae ad vitae felicitatem pertinerent res impelleret. Socratem
ergo juventutem corrupisse atque effecisse, ut leges a pa-

 

10) Gorg. 447. C.

