35

ad eundem locum (144—152) referenda sunt. Quodsi Boeckh-
ium sequi placuerit, qui Xenophontem Convivium suum
vivo Aristophane confecisse conjicit, primas tantum Nubes,
secundis post mortem poetae editis, in animo habuisse eum
necesse est. (Fritzsche‚ IV, 10.)

Reliquum est tertium antiquitatis testimonium, quod in
scholio Parisino legitur (of. etiam Scholia Graeca ad Ari-
stophanem, ed. Diibnerian. Paris 1855, ad v. 1417); ibienim
legitur proverbium illud: ,ῥὶς παῖδες οἱ γέροντες“ ab Ari-
stophane v, 1417 (Νεφέλαις οἱ) usurpatum esse. Quidni
iste versus cum primis Nubibus communicandus sit? Scho-
liasta enim licet neque primas neque secundas Nubes viderit,
quidni rem antiquitus traditam cum fide propagaverit? Non
est, quod dubitari possit, immo cum versus 1417 sine ulla
dubitatione primae editioni assignandus sit, illud efficitur, ut
ejus scaenae summa jam in primis Nubibus exstiterit et
leviter tantum correcta in secundas transierit. (1321—1452.)
Qui quidem versus, uno tenore scripti artissimeque inter se
cohaerentes, Strepsiadem patrem verberibus caesum a filio*
in scaenam producunt, ubi cum Nubibus de corruptis puero-
rum verberari parentes licere prae se ferentium moribus
expostulat. Quis non hoc loco Vesparum versuum (1037 seqq.)
meminerit aliquotiens commemoratorum, -in quibus de libe-
rorum vita omnibus flagitiis dedita, de sublata in parentes
pietate agitur! Atqui Vespae anno post Nubes doctae sunt:
quis igitur hunc locum paucis modo verborum correctionibus
exceptis ad primam Nubium recensionem pertinere neget?

In eo numero sunt, si Teuffelium sequi libet, versus
1376 et V. 1431, ubi pro κάπέτριβεν in primis legere mavult
κάπέθλιβε, quod nonnulli codices habent, ratus fluxisse
varietatem fortasse e duarum editionum diversitate, ita ut
prioris fuerint θλ, posterioris τρ, quod ad sententiam magis
aptum esse; tum in versu 1431 vestigium vocis ,,πέτευρον“,
quam in prioribus legi testatur Pollux, ex κάπὶ πλέον codicis
Ravennatis invenisse sibi videtur.

Eodem modo huc referre licet versus nae—1200, qui

