20

effeminatorum morum culpa procul abfuerit, ita illam in
sophistae, publicae dico infirmitatis auctores, transferendam

esse; nam patriae bello vexatae strenuis juvenibus opus erat.

Venio nunc ad alterum crimen Socrati objectum, quod
pravam eloquentiam profitens juventutem litium cupidam
efficiat. Strepsiades filio, ut Socratis scholam adeat, narrat
112 seqq:

εἶναι παρ’ αὐτοῖς φασιν ἄμφω τὼ λόγω,

τὸν κρείττον’, ὅστις ἐστί, καὶ τὸν ἥττονα. ·
τούτοιν τὸν ἕτερον τοῖν λόγοιν, τὸν ἥττονα,
νικᾶν λέγοντά φασι τάδικώτερα.

Hoc loco Socratem cum Gorgia, Thrasymacho, Prota-
gora, Prodico, Hippia sophistiS, qui tunc Athenis sese docere
profitebantur arrogantibus sane verbis, quemadmodum causa
inferior dicendo fieri posset superior (Cic. Brut. 8, 30) con-
fundi, quis est qui neget? Quod crimen et Plato et Xenophon
leviter attingunt, cum ille Socratem accusatum fuisse dicit,
quod τὸν ἥττω λόγον κρείττω ποιεῖν (Apol. 23, D.) se posse
professus sit, istc Critiam vetuisse Socratem λόγων τέχνην
(μὴ) διδάσκειν (Mem. Ι, 2, 31) commemorat additque, illum,
cum non habuerit, ubi philosophum impugnaret, τὸ κοινῇ
τοῖς φιλοσόφοις ὑπὸ τῶν πολλῶν ἐπιτιμώμενον ei intulisse.
Hinc luce clarius est, Socratem cum istis sophistis nihil
commune habuisse et Aristophanem, cum ambos Sermones,
J ustum et Injustum, in scaenam introduceret, ad Protagoram⁷)
potissimum spectasse, illiusque exemplum comica quadam
imitatione effinxisse. Tamen in eo uno non prorsus culpam
a Socrate dimovere possumus, quod juventutem justo loqua-
ciorem et litium cupidam effecerit. De hac re Fritzschium
loquentem audiamus (quaest. Arist. 126): „Hoc unum addam,
Socratem omnino docuisse, quemadmodum causa inferior
dicendo fieri superior posset. Falso igitur a Cicerone in
Bruto c. 8. Socrates dicitur iis, qui istud tam arrogantibus

⁷) vid. Diog. Laert. IX, 51: πρῶτος (Πρωταγόρας) ἔφη δύο λόγους

εἶναι περὶ παντὸς πράγματος ἀντικειμένους ἀλλήλοις seqq.

