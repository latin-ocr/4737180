15

Concedo· comici esse vitam humanam ejiisque vitia ita
imitando effingere atque exprimere, ut, qui spectatum vene-
rint, ea re delectentur, porro comicum cogi res personasque
non* abstractas, ut philosophorum more loquar, sed concretas
” inducere: quis vero aut quaenam artis lex Socratem cum
sophistis confundere poetam coegit? Puto equidem, non opus
fuisse arte poetica Aristophanea, ut Socratis honestate ac
dignitate non impugnata ipsi morum corruptioni impetus in-
ferretur: certe minoris ingenii poeta id sibi propositum pera-
gere potuit. Sed quoniam id factum est, neque putare nobis
licet, illum consulto ac malitiose Socrati injuriam imposuisse
aut odio quodam vel Meleti et Anyti, qui viginti tribus annis
post philosophum capitis accusaverunt, auro corruptum fabulae
scribendae consilium cepisse, sumamus oportet, veri Socratis
figuram et speciem, vivendi rationem et consuetudinem cum
> sophistarum moribus permisceri, ita tamen, ut personati
philosophi adumbratio non esset nisi erroribus obducta
atque turbata. Mancam igitur et curtam illius viri exhibet
imaginem ejus dissimillimam, quae animis nostris ex Platonis
Xenophontisque scriptis obversatur. Quae cum legissemus,
illud facile intelleximus, Socratem omnium Graecorum philo-
sophorum primum de humano intellectu ejusque natura
diligentius quaesivisse eoque modo universam philosophandi
rationem, quae antea incerta ac dubia titubaret et vacillaret,
magis confirmavisse atque stabilivisse. Et cum sophistae
speciosa quadam disputandi ratione omnia humana atque
divina labefactare coepissent rerumque notiones pervertere
ct perturbare ausi essent, in omnis rerum sapientiae pos-
sessione sese Jactantes, factum est, ut audientium animos
orationibus omnibus dicendi ornamentis instructis obcaecarent
ct magna auctoritate sibi comparata multorum juvenum ani-
mos prava sua sapientia imbuerent. At socrates, quam vim
ista sophistarum docendi levitas ad juventutem corrumpendam
exerceret, cum perspexisset, quo erat ingenii acumine
judiciique sanitate, mox intellexit, quibus vitiis ista sophi-
starum philosophandi ratio laboraret, iisque exstitit adversarius

