13

etiam >tantum abesse, ut cives ad virtutem redituros esse
liceret sperare, ut summo opere metueret, ne prisca vitae

disciplina prorsus ,dilaberetur praecepsque iret. J am cum
omnium rerum novarum causam jure a sophistis repeteret,
qui novam puerorum instituendorum artem se docere pro-
fiterentur, qui de rebus physicis ac divinis, de ratione civili
ac privata disputarent nec maximam vim ad -rei publicae
privataeque vitae conditionem commutandam non exercerent,
si omnia ejusmodi studia, quae a patrum more abhorrerent,
salibus perstrinxisset nec modo ridenda, sed etiam perniciosa
effinxisset, immortaliter de re publica meriturum se esse
censuit, et cum persuasum ei esset, , joca atque seria. artis-
simo inter se copulata et consociata teneri vinculo, (Rau. 389;
Acharn. 500, 655> non tam dicacitatis aculeis quam summa
severitate factum est, ut pungerentur et perstringerentur
omnes, qui poetae cladem patriae inferre viderentur, neque
Cleo, neque Euripides, neque Alcibiades, neque Pericles,
neque Agatho insidias ejus aliorumque comicorum, Cratini,
Eupolidis, Amipsiae effugerent. Quid? si constat eum plane
non dubitasse, quin ars sophistica, illa rei publicae pestis
ac pernicies, quae rationem agendi ac sentiendi a majoribus
traditae omnino contrariam doceret et prae se ferret, omnia,
quae agerentur, ad utilitatem, non ad rem ipsam referenda esse,
venenum illud jam in civitatis corpus infusum postremo in
omnes quasi venas diffusura esset, miramurne, eum actae
aetatis laudatorem exstitisse moresque majerum (τῶν Μαρα-
θωνομαχῶν), qui in vitae discrimen illati patriam e periculo
eripuissent et satis in ipsa conscientia pulcherrimi facti fruc-
tum cepisse se sibi visi essent, ad coelum extulisse divinis-
que laudibus exornasse? Attamen illud poetae probro dan-
dum est, quod rei publicae vulneribus (τοῖς ἠπιάλοις καὶ
πυρετοῖσιν, Vesp. 1038) in conspectu civium positis non
haberet, quibus remediis sanarentur.

Satis enim non est vitia suorum reprehendere et ex-
agitare, nisi eis mederi studeas. Ita factum est, ut cum
Aristophanes justitiae honestatique a majoribus cultae ad-

