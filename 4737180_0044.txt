38

vitae degendae ratio a choro descripta (412—422), qua
erat mendicitate atque duritia, parum ab egeni illius lu'di-
magistri Socratis consuetudine vitae dissentit, quam in primis
Nubibus undique invenire licebat, ita Oratore Injusto ‘intro-
ducto fieri non potuit, quin Strepsiades hanc tam horridam·
vitam agere cogeretur longissime discrepantem ab illa, quam
ab Injusto v, 1044—- 1054 ac v, 1071—1082 descriptam
videmus. Quapropter versus 427 —- 434 poetae placuit postea·
novos fabulae inserere, nescimus tamen nec conjici potest,
utrum ipse aut fabulae editor nonnullos hic versus deleverit
necne. Quid quod negari non potest, versus 113—118,
quippe qui audientium animos ad futuram amborum Ser-
monum altercationem quasi praepararent et excitarent, se-
cundae recensioni ad verbum assignandos esse.

Quae cum ita sint, si a levibus quibusdam verborum
aut versuum correctionibus discesserimus,¹⁵) priorem fabulae
partem usque ad parabasin minorem pariter atque exeuntem
fabulam incendio officinae Socraticae excepto ad primas
Nubes pertinere intelleximus: nunc locum mutationum 'cor-
rectio'numque pleniorem aggredi opus est, in quo illustrando·
longior desideratur commoratio.

Ac reputanti mihi, unde potissimum ordiar, ab initio
istarum scaenarum, quemadmodum inter se excipiant, rationem
habere placet, et quoniam ad hunc usque locum comiter me
secuti estis, ea, quae reliqua sunt, dum breviter expono,
quaeso, benevolis animis accipite. Exordium igitur capiamus
ab illa scaena, quae parabasin subsequitur, progrediamur
ad eam, quae utriusque Sermonis altercationem praecedit
(627-888), eaque perspecta, quae isti proxima est (l 105 -1130)‚
huic disputationi finem imponamus, Etiam in hac scaenarum
serie vestigiis quibusdam obscurioribus illis quidem, -sed
certis tamen ambas conformationes mire confusas esse facile
est cognitu. Dum chorus in scaena parabasin decantat„
Socrates discipulum senem intra parietes domus suae eru-

15) cf. etiam 1447 -— 1451.

